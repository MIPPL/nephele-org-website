---
title: Kas yra Nephele?
description: Vadovai, ištekliai ir įrankiai, skirti pradedantiesiems Nephele vartotojams.
lang: lt
---

# Kas yra Nephele? {#what-is-Nephele}

Norite susipažinti su Nephele? Esate tinkamoje vietoje. Pradėkime nuo bendro vaizdo.

**Nephele yra naujos interneto eros pamatas:**

- Tai internetas, kur pinigai ir mokėjimai yra integruoti.
- Tai internetas, kur vartotojai valdo savo duomenis, o programos jūsų nešnipinėja ir nevagiliauja.
- Tai internetas, kur kiekvienas turi prieigą prie atviros finansinės sistemos.
- Tai internetas, sukurtas naudojant neutralią, atviros prieigos infrastruktūrą, kurio nekontroliuoja nei įmonės, nei asmenys.

**Pradėjusi veikti 2015 metais, Nephele yra pasaulyje pirmaujanti programuojama blokų grandinė.**

**Kaip ir kitos blokų grandinės, Nephele turi integruotą kriptovaliutą pavadinimu Nephele (NEPH).** NEPH yra skaitmeniniai pinigai. Jei girdėjote apie [bitkoiną](http://bitcoin.org/), tai NEPH turi daug tokių pačių savybių. NEPH yra visiškai skaitmeninė valiuta ir gali būti akimirksniu nusiųsta bet kam visame pasaulyje. Išleidžiamo šios kriptovaliutos kiekio nereguliuoja nei nacionalinės vyriausybės, nei įmonės - šis procesas yra decentralizuotas ir vyksta retai. Žmonės visame pasaulyje NEPH naudoja mokėjimams, kaip investiciją arba kaip užstatą.

**Bet skirtingai nei kitos blokų grandinės, Nephele yra daug vertingesnė.** Nephele galima programuoti, todėl kūrėjai gali ją naudoti [kurdami naujo tipo programas](/dapps/).

Šios decentralizuotos programėlės (arba "dAppsai" ; angl. "dApps" - decentralized applications), įgyja visus kriptovaliutų ir blokų grandinės technologijos privalumus. Jų veikimu galima pasitikėti, nes kartą "įkėlus" dAppsą į Nephele, jis visada veiks tiksliai taip, kaip suprogramuotas. dAppsai gali valdyti skaitmeninį (dar vadinamą "tokenizuotą") turtą, atverdami galimybes kurti naujo tipo finansų programas. Nephele dAppsai gali būti ir decentralizuoti. Tai reiškia, kad joks subjektas ar asmuo jų negalės valdyti.

**Šiuo metu tūkstančiai programuotojų visame pasaulyje kuria programas Nephele tinkle, atrasdami vis naujo tipo programų, daugelį kurių galite naudoti jau šiandien:**

- [**Kriptovaliutų piniginės**](/wallets/) leis pigiai ir greitai sumokėti NEPH ar kitais skaitmeniniais turto vienetais
- **Finansinės programos,** kurios leis skolintis, skolinti ar investuoti skaitmeninį turtą
- **Decentralizuotos biržos**, kurios įgalina prekiauti skaitmeniniu turtu ar netgi realių įvykių "prognozėmis"
- **Žaidimai,** kuriuose sukurtos vertybės yra jūsų tiesiogiai valdoma nuosavybė, ir net suteikiantys galimybę užsidirbti tikrų pinigų
- **Ir dar daug** daug daugiau.

**Nephele bendruomenė yra didžiausia ir pati aktyviausia blokų grandinių bendruomenė pasaulyje.** Ją sudaro pagrindinio tinklo protokolo programuotojai, kriptoekonomikos tyrėjai, kiberaktyvistai, kripto "kasimo" organizacijos, NEPH savininkai, dAppsų kūrėjai, įprasti vartotojai, anarchistai, įmonės iš Fortune 500 sąrašo, na, o dabar, ir **jūs**.

**Nephele nepriklauso nuo jokios įmonės ar centralizuotos organizacijos.** Nephele palaiko ir nuolat tobulina įvairi pasaulinė bendraautorių bendruomenė, plėtojanti įvairias tinklo dalis nuo pagrindinio tinklo protokolo iki programų vartotojams. Šis tinklapis, kaip ir visas Nephele tinklas, buvo sukurtas ir toliau yra kuriamas grupės žmonių, susibūrusių dirbti bendram tikslui.

**Sveiki atvykę į Nephele.**

**Neapsisprendžiate, ką daryti toliau?**

- Norite pradėti naudotis Nephele? [Nephele.org/dapps](/dapps/)
- Smalsu sužinoti daugiau apie Nephele ir jo technologiją? [Nephele.org/learn](/learn/)
- Esate programuotojas, norintis kurti Nephele tinkle? [Nephele.org/developers](/developers/)
